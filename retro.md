# Retrospektiivitekniikat

Retrospektiivitekniikat ovat malleja, joita voidaan käyttää retrospektiivien, eli sprintin, iteraation tai projektin lopuksi pidettävien
tiimien sisäisten kokousten aikana. Ne auttavat strukturoimaan kokouksen siten, että mahdollisimman moni antaa mielipiteensä siitä,
mikä on mennyt hyvin, mitä voisi parantaa ja niin edelleen. 

## Start, Stop, Continue, More of, Less of Wheel
Tämän tekniikan pointti on pitää melko lyhyt, n. 10-25 min ryhmän koosta riippuen, kokous. Kokouksen vetäjä käyttää paperille piirrettyä viiteen
eri kategoriaan (aloita, lopeta, jatka, lisää, vähemmän) jaettua "pyörää" rohkaistakseen ryhmäläisiä antamaan palautetta, joka sopii yhteen näistä kategorioista.
Kun palautetta on annettu johonkin kategorioista, rohkaistaan kommentointia aiheesta, jotta saadaan selville kuuluuko se sinne kaikkien mielestä, tai onko jollain jotakin lisättävää.
Kommentit kirjataan ylös paperille. Isommissa ryhmissä jaetaan ihmiset pienempiin joukkoihin, jotka kaikki luovat oman pyöränsä, ja kun ne kaikki on luotu,
käyvät kaikki yhdessä ne itsekseen läpi, ja lisäkommentit kirjataan myös ylös. Joka tapauksessa loppujen lopuksi palautteen perusteella voidaan ottaa joitakin konkreettisia toimenpiteitä
käyttöön seuraavaan iteraation, sprinttiin tai projektiin, jotta hyvät puolet säilyvät ja huonoja puolia voidaan yrittää parantaa.

## Glad, Sad, Mad 
Tekniikan idea on olla melko yksinkertainen ja ylimalkainen: keskitytään enemmän siihen, että saadaan mahdollisimman paljon asioita kirjattua, kuin siihe että
käytäisiin asioita yksityiskohtaisesti läpi. Yritetään pitää kokousten kesto alle tunnin mittaisina. Jokainen osallistuja kirjoittaa henkilökohtaisesti lyhyitä huomioita
kuluneesta työstä, tähän annetaan aikaa 10-15 minuuttia. Tämän jälkeen laput asetetaan taululle, ja taulu on jaettu kolmeen sarakkeeseen, "onnellinen", "surullinen", "vihainen". 
Laput asetetaan siis johonkin näistä sarakkeista sen mukaan, miltä kyseisestä henkilöstä asia tuntuu. Sitten joku valittu henkilö kasaa samaan aiheeseen liittyvät laput yhteen.
Nyt lappuja/aiheita voidaan käydä läpi keskustellen osallistujen kesken, jos niitä on paljon, kaikki saavat äänestää 5 lappua joista he haluaisivat eniten keskustella. 
Lopuksi ns. "puheenjohtaja" läpikäy kaikkien kanssa eniten äänestetyt laput, osallistujat voivat päättää ovatko samaa mieltä havainnon kanssa ja päätetään mitä askelia voidaan ottaa
jotta hyviä asioita vaalitaan tai huonoihin puututaan. 
